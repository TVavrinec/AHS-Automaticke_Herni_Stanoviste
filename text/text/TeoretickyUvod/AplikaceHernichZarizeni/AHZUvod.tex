Outdoorové hry mají často příběh, který se dá vyprávět konkrétními úkoly na stanovištích.
Na některých stanovištích proto musí být lidská obsluha, na jiných ale může být lidská obsluha z~příběhového pohledu nežádoucí.
Když má hráč například vyřadit automatický bezpečnostní systém je lidská obsluha stanoviště poslední možnost.
Podobná stanoviště proto bývají realizovány pomocí různých papírků a~provázků.
To určitě má své kouzlo, ale i~tak je u~podobného stanoviště vhodné mít obsluhu.
Elektronické řešení podobných stanovišť by ale mohlo otevřít úplně nový svět možností.

Abych mohl vytvořit univerzální automatické herní stanoviště, je potřeba si nejprve ujasnit, jaké vlastnosti by takové zařízení mělo mít.
Za tímto účelem popíši několik her, které jsou většinou navrženy bez použití elektroniky a~zkusím domyslet, jak by se tyto hry mohly použitím elektroniky změnit.

\section{Hry}
\subsection{King of the Hill \label{KOTH} }
Tato hra je převzata z~portálu hranostaj.cz \cite{KingOfTheHill}.

Nejlépe se hraje se dvěma týmy, může se ale hrát i~s více. 
Uprostřed hracího pole je kruh, ideálně na vyvýšeném místě, o~který se bude bojovat. 
Oba týmy mají svou základnu, ze které na počátku hry vyráží.
Základny jsou na opačných stranách kruhu a~zhruba stejně vzdáleny.
Bojuje se šiškami nebo koulemi. 
Když je někdo vybit, jde zpátky k~základně, aby se oživil. 
V~základnách jsou všichni nesmrtelní a~ti kdo do ní nepatří, do ní nevstupují.
Hraje se většinou na 3~kola. 
V~jednom kole zazní 3~signály.\\
1. týmy se rozeběhnou k~prostřednímu kruhu.\\
2. kruh je dostupný k~obsazení.(asi půl minuty po signálu 1)\\
3. konec kola, hráči se vrátí na základnu. (týmy si můžou základny proměňovat, aby to bylo víc fér)\\
Prostřední kruh se obsadí tak, že je v~něm pouze jeden tým, nebo alespoň jeden z~týmu. 
Potom z~něj můžou odejít, ale riskují tak, že ho obsadí někdo jiný. 
Všichni můžou vstupovat do kruhu.
U~prostředního kruhu je vedoucí, který má několik stopek. 
Měří všem týmům kolik času strávili v~kruhu. 
Konec kola je tehdy, když stráví jeden tým v~kruhu daný čas (obvykle 10-20 minut). 
Kdo vyhraje kolo dvakrát nebo třikrát (podle toho kolik je týmů a~jak má hra být dlouhá), vyhrává.

V~této hře by se elektronika dala vhodně využít na měření času, který měl každý tým nadvládu nad územím.
Zároveň by se zjednodušilo vyhodnocení hry, protože by se všechny časy jednoduše vyhodnotily automaticky.
I~časování jednotlivých kol by se tak dalo jednoduše automatizovat.
Hra by se také dala rozšířit o~další herní prvky, například o~možnost získat nějaké bonusy, když tým obsadí území v~určitém čase.
Také by mohly přibýt další obsaditelná území, aby týmy musely bojovat na více frontách a~pro výhru by musely zabrat více území naráz.

\subsection{Špiónské sítě \label{SpionskeSite}}
Tato hra je převzata z~portálu hranostaj.cz \cite{SpionskeSite} a je určena k~hraní na pozadí jiné akce, typicky letního tábora.

Každý správný filmový špión, který má navázat kontakt s~neznámým kolegou, mu musí nejprve nonšalatně položit nenápadnou otázku "Máme to ale chladný večer, že?" a~teprve pokud mu neznámý kolega odpoví správnou odpovědí "Ano, v~Paříži je v~této roční době nezvykle chladno.", tak bude vědět, že mu může plně důvěřovat.
Hráči se tedy podobně jako špion ocitnou v~nebezpečné době, plné agentů a~tajných organizací a~oni musí rozklíčovat, kdo je s~nimi a~kdo proti nim.
Hraje se delší dobu, kdy hra probíhá "na pozadí". 
Podle počtu hráčů nebo příběhu se určí kolik bude tajných organizací. 
Každá organizace má jednu kódovou otázku s~navazující odpovědí. 
Jednotlivé otázky spolu s~odpovědí se napíší na lístečky a~ty se náhodně rozdají hráčům tak, aby tajné organizace měli přibližně stejný počet členů (vždy alespoň 2).

Otázky a~odpovědi mohou být
\begin{itemize}
    \item Co jsi včera dělal?
    \item Jezdil jsem na kole, ale rozbila se mi přehazovačka.
\end{itemize}

\begin{itemize}
    \item Dneska je docela teplo, co?
    \item To jo, jestli to takhle půjde dál, tak nám vyschne studna.
\end{itemize}

\begin{itemize}
    \item Jdeš příští týden na výpravu?
    \item Bohužel ne, musím být doma a~učit se zlomky.
\end{itemize}

Z~logiky věci musí být otázka nenápadná, tak aby případný dotázaný špión z~jiné organizace nepojal podezření. 
Pokud bude mít podezření, může dotyčného (nenápadně) nahlásit vedoucímu hry i~spolu s~podezřelou otázkou, a~pokud uhodne, dostane plusový bod.
Odpověď by také měla být nenápadná, ale dosti specifická, aby ji špión z~jiné organizace omylem neodpověděl.
Cílem je ptát se lidí nenápadně a~při nalezení spoluagenta z~organizace postupovat dále systematicky a~neptat se zbytečně stejného člověka dvakrát na stejnou otázku.
Hra končí po časovém limitu, nebo pokud každá organizace najde své členy. 
Na konci se sečtou body za každý navázaný kontakt a~body za každého správně nahlášeného podezřelého agenta.
Hru může hrát i~jen několik agentů, kteří se musí najít v~"davu civilistů", kteří hru nehrají.

V~této hře by se elektronika dala využít např. na úschovu a~předávání důležitého předmětu, třeba klíče nebo tajných fotografií.
Každý hráč by tak dostal předmět, který by musel předat někomu jinému.
Za tímto účelem by každý hráč měl svoji zamykatelnou přihrádku, která by se dala otevřít jen po zadání hráčem nastaveného hesla.
Protože jsou ale všichni špioni a~navzájem se neznají, hráč přímo neví komu má předmět předat.
Má pouze jeho popis a~musí tedy zjistit kdo to je.
Body by pak šlo získat dvěma způsoby, úspěšným předáním objektu a~odcizením cizího objektu.
Hráči tedy mají motivaci tvářit se jako osoba, které má jiný hráč předat svůj objekt, aby se tak dozvěděli heslo k~jeho přihrádce a~mohli mu jeho předmět odcizit.
Je faktem, že po úspěšném předání zůstává přihrádce stejné heslo jako předtím, pokud jej tedy dotyčný sám nezmění.
Pokud tak neučiní, riskuje, že mu jeho předchozí kolega předmět odcizí, protože už toto heslo zná.

% Některým hráčům by se tady na začátku předal i~tento předmět a~číslo přihrádky do které jej mají tajně uložit.
% Po uložení do přihrádky by museli informovat kolegu o~tom kde a~pod jakým heslem je předmět uložen.
% Heslo k~přihrádce be se měnilo takže hráč který předmět uložil by znal jen část kodu a~zbytek kodu by se vygeneroval na osobním zařízení kolegy.
% Kolega by pak musel spojit svoji část hesla s~tou od kolegy, předmět získat a~stejným způsobem předat dalšímu hráči.
% Zatím co by se jeden tým snažil nenápadně přesunout předmět, druhý tým by se snažil předmět získat nebo alespoň zjistit o~jaký předmět se jedná.
% Také by mohl přímo zjistit vstupní kod k~trezoru a~předmět tak získat přímo tam.

% kod k~trezoru, ve kterém je onen důležitý předmět.
% Pomocí kodu by hráči museli nepozorovaně otevřít přihrádku a~získat tak předmět spolu se zprávou komu ho má doručit a~částí přístupového kodu k~příští přihrádce.
% Následně by musely vypátrat kdo je jeho kolega a~nepozorovaně mu předat získanou část kodu.
% Kolegovi by se na jeho osobním zařízení vygeneroval zbytek kodu a~
% Kolega by pak měl za úkol takto předat předmět dalšímu hráči nebo nepozorovaně předat vedoucímu čímž by tým získal body za přesun.
% Zatím co by se jeden tým snažil nenápadně přesunout předmět, druhý tým by se snažil předmět získat nebo alespoň zjistit o~jaký předmět se jedná.
% Také by mohl přímo zjistit vstupní kod k~trezoru a~předmět tak získat přímo tam.
% Podobných předmětu by být víc třeba i~víc druhů a~po přesunu jednoho by se do hry přidal další.

\subsection{Než se čas naplní}
Tato hra je převzata z~portálu hranostaj.cz \cite{NezSeCasNaplni}.

Legenda\\
Blíží se vteřina zkázy, teroristé schovali bombu a~teď se jen třesou nedočkáním, až tlaková vlna smete z~povrchu zemského nenáviděnou lokaci. 
Tuto škodolibou radost jim poněkud překazily mírové jednotky OSN odhodlané výbuchu zamezit. 
Jak to dopadne? 
Vše je v~rukách hráčů.

Příprava\\
Poté, co skupinka vedoucích připraví a~následně do herního pole (velkého klidně přes celou obec) rozmístí tři papíry s~šiframi a~jeden s~nápisem "BOMBA" (který je o~to zajímavější, že na něj jsou přicvaknuté tři gumičky), nastane chvíle zasvěcení hráčů do legendy a~pravidel hry. 
Aby věděli, na které straně stojí, vylosují si svou roli - totiž: voják, pyrotechnik (ti jediní své role odhalí) a~terorista.\\
Doporučený počet postav:\\
3 pyrotechnyci\\
4~a~víc vojáků\\
počet teroristů cca polovina počtu vojáků \\

Hra\\
Ve stejném okamžiku, kdy začíná hra, spouští se budík odpočítávající hodinu zbývající do výbuchu bomby. 
V~této době musí vojáci nalézt papír s~nápisem "BOMBA" a~sehnat pyrotechniky na její deaktivaci. 
Stačí když každý pyrotechnik roztrhne jednu z~přicvaknutých gumiček, což výbušninu zneškodní. 
Jediný pyrotechnik smí s~bombou manipulovat, nehrozí tedy, že by ji teroristé přenášeli z~místa na místo.
Jelikož je herní pole rozlehlé, nabízí se zde berličky pro hledající a~to v~podobě stop, neboli šifer. 
Když vojáci dešifrují zprávu, dozví se něco víc o~místě, kde bombu hledat. 
V~tom tkví také první příležitost pro teroristy. 
Vytvářením falešných šifer se dají hledači solidně zmást.
Avšak hlavním posláním teroristů není ani tak mystifikace jako eliminace. 
Stačí, aby se některý octnul s~vojákem, ba co hůř s~pyrotechnikem, o~samotě a~odhalením své role může ukončit účast dotyčného na hře. 
Důležitá je však ta samota, je-li na dohled jakýkoliv neterorista, vražda neplatí a~vyřazení ze hry postihne útočníka.
Pokud se mírové misi podaří bombu do hodiny zneškodnit, vítězí. 
Jsou-li však hledači příliš pomalí, nebo je zabit pyrotechnik, vítězí teroristé.

V~této hře by se elektronika dala využít na měření času, který zbývá do výbuchu bomby a~identifikaci jednotlivých povolání.
Úspěšným vyluštěním jedné z~šifer by tak hráči mohli získat nějaký předmět, který by jim poskytl výhodu a to třeba částečně i bez jejich vědomí.
Teroristi by tak mohli získat třeba zbraň, co by jim umožnila zabít víc jak jednoho člověka naráz a~vojáci naopak dejme tomu neprůstřelnou vestu, která by je mohla ochránit před utokem teroristy.
Při deaktivaci bomby by také mohlo být se správným vybavením možné, aby pyrotechnik na dálku naváděl vojáka při zneškodňování bomby.

\subsection{Duchové}
Tato hra počítá už v~základu s~elektronikou a~je na ní založena.

Ve hře jsou tři typy zařízení, nabíječka, artefakt a~lucernička.
Hráči mají za úkol nabít pět artefaktů na určených místech.
K~tomu jim slouží lucernička, kterou má každý hráč svoji a~nosí ji s~sebou, dále nabíječka, která je společná pro všechny a~během hry se nepohybuje.
Každá lucerna je schopna uchovat až desetinu energie k~nabití artefaktu. 
Na nabití artefaktu je tak třeba více nabitých lucerniček.
Lucernička se nabíjí přiblížením k~nabíječce a~stiskem tlačítka, stejně tak se nabíjí i~artefakt z~lucerničky.
Jak lucernička tak artefakt se časem sama lehce vybíjí a~když hráč stiskne tlačítko ve chvíli, kdy není v~dosahu artefaktu ani nabíječky, vybije se dvakrát rychleji.
Při stisku tlačítka se ale také lucernička rozsvítí, svítí tak hráči na cestu a~odpuzuje duchy.
Když se duch dotkne hráče, hráč na pět minut vypadává ze hry.
Hlavní nebezpečí duchů ale spočívá v~tom, že mohou vybíjet artefakty i~lucerničky a~to velmi rychle.
Hráči si tedy musí dát pozor, aby jim duchové nevybili artefakt během jejich cesty k~nabíječce a~zpět.

V~případě, že by duchy hrál druhý tým hráčů a~ne organizátoři, měli by mít nějaký regulační mechanizmus.
Například by potřebovali ke své činnosti jiný druh energie, který by při své činnosti spotřebovávali.
Zároveň by ztráceli energii, když na ně protihráč posvítí, aby měli důvod se tomu vyhýbat.

Tuto hru je vhodné hrát v~co největší tmě, aby hráči potřebovali světlo svých lucerniček.
Za světla to nebude mít tu správnou atmosféru.
